<div class="p-12 bg-dark flex min-h-screen">
  <div class="max-w-4xl mx-auto">
    <h2 class="text-4xl font-bold text-accent mb-6">over mij</h2>
    <p class="text-lg text-offWhite">
      Momenteel studeer ik Toegepaste Informatica met als afstudeerrichting Applicatieontwikkeling. Voor deze opleiding studeerde ik drie jaar architectuur aan de UHasselt. Hoewel ik toen ontdekte dat die richting niet helemaal bij mij paste, bleef mijn passie voor ontwerpen, designen en het creëren van dingen wel sterk aanwezig. Die creativiteit en drang om te bouwen heb ik vandaag volledig teruggevonden binnen de wereld van IT.
      Ik werk het liefst op een gestructureerde en methodische manier, met duidelijke richtlijnen en een helder kader. Zorgvuldig en nauwkeurig werken geeft me voldoening, zeker wanneer ik precies weet wat er van mij verwacht wordt. In groep ben ik eerder rustig en terughoudend, maar zodra ik me op mijn gemak voel, toon ik betrokkenheid en draag ik actief bij aan het gezamenlijke resultaat. Ik zoek graag de samenwerking op via overleg en afstemming, en hoewel ik zelden hoewel ik zelden de touwtjes in eigen handen neem, ben ik een betrouwbare en waardevolle schakel binnen een goed functionerend team.
      Wat ik goed kan is nauwkeurig werken binnen gestructureerde omgevingen. Ik leer snel wanneer ik duidelijke richtlijnen krijg, en ik ben sterk in het volgen van procedures en het werken met systemen. Dankzij mijn achtergrond in zowel creatieve als technische studies ben ik in staat om gestructureerd na te denken en oog te hebben voor detail.
      Over drie tot vijf jaar zie ik mezelf als fullstack developer in een dynamische werkomgeving waar ik zowel frontend als backendontwikkeling kan combineren met cloudtechnologieën. Mijn ambitie reikt echter verder: ik wil doorgroeien naar de rol van solution architect, iemand die niet alleen de technische lijnen uitzet, maar ook meedenkt over het grotere geheel binnen een organisatie. Het lijkt me bijzonder boeiend om complexe systemen te analyseren en ontwerpen, en zo de brug te slaan tussen de noden van de klant en technische oplossingen. Die rol vereist zowel een diepgaande technische kennis als communicatieve en strategische vaardigheden, een uitdaging die me aanspreekt en waarvoor ik gemotiveerd ben om te blijven groeien.
    </p>
  </div>
</div>
